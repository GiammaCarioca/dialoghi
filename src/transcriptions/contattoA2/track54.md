---
title: 'Traccia 54'
order: 54
layout: 'default'
chapter: "Unità 4: Verrà proprio un bell'appartamento!"
permalink: '/trascrizioni/traccia54/'
---

Chi è?

Sono Maria. Permesso?

Avanti, vieni, vieni. Benvenuta nel mio nuovo appartamento.

Grazie. Ehi, come sembra più grande! Molto più grande di prima.

Eh sì, me lo dicono tutti, l’architetto ha fatto dei miracoli! Dai, vieni che te lo faccio vedere un po’ bene.

Sì, sì sono venuta apposta!

Allora, qui hanno demolito i due muri che dividevano la cucina e il soggiorno.

Bella idea, così i due ambienti restano più spaziosi e luminosi. Ma hai cambiato anche la cucina, mi sembra.

No, no, ti sbagli, di nuovo c’è soltanto il tavolo che prima era rotondo.

E adesso l’hai preso rettangolare, bello grande, verniciato in azzurro, carino!

Sì lo volevo più grande, questo è da 8 posti, con quello di prima invece non potevo mai invitare più di 3 persone. E poi c’è di nuovo anche il frigorifero.

E le tende!

Sì, è vero, anche le tende. Ma vieni che ti faccio vedere il soggiorno.

Wow, hai messo in camino!?

Eh sì, guarda, lo desideravo tanto. Io ho sempre vissuto, quando abitavo con i miei, in case con il camino, e mi mancava proprio.

Bello, classico, tradizionale...

Sì, un po’ rustico con i mattoni, quelli moderni non mi piacciono.

Neanche a me. Ma lo accenderai?

Ma certo, d’inverno ogni sera. È il bello del camino!

E poi... fammi vedere... Questa credenza prima non c’era.

No, qui c'era il divano che adesso invece ho messo in mezzo alla stanza.

Bella questa credenza! Moderna... grande, ci starà un sacco di roba... con i cassetti rossi come il divano...

Ti piace?

Sì, molto.

Me l’han regalata i miei per il mio compleanno, l’ho scelta io però. Vieni, vieni che ti faccio vedere il bagno com’è cambiato.

Wow, ma è più largo di prima!

Eh sì... hanno spostato la parete verso la mia camera che era troppo grande e l’hanno diviso in due locali. Questo con il lavandino, la doccia...

La lavatrice, un bell’armadio...

Sì, e da questa parte i sanitari con la vasca.

Pratica quest'idea del bagno diviso in due locali. E che magnifiche piastrelle verdi...
