---
title: 'Traccia 01'
order: 1
layout: 'default'
chapter: 'Unità 1: Pronti e via! Italiano, amore a prima vista'
permalink: '/trascrizioni/traccia01/'
---

Buongiorno a tutti. Oggi abbiamo con noi due ospiti
speciali: Yoshikoo e Andy. Cominciamo da Yoshiko, 25 anni, giapponese, di
Yokohama. Benvenuta Yoshiko.

Grazie, buongiorno a tutti.

E poi abbiamo Andy, 27
anni, americano, di San Diego.

Ciao a tutti.

Yoshiko e Andy sono qui per parlarci della loro vita in Italia. Yoshiko , cominciamo da te. Perché sei in
Italia?

Per lavoro, sono un'insegnante di giapponese. Insegno a Milano, in una
scuola di lingue orientali.

Ah, interessante… E da quanto tempo vivi a Milano?

Sono venuta in Italia tre anni fa. Prima abitavo in Giappone, a Yokohama.

E ora vive da sola?

No, con mio marito Carlo che è italiano. Ci siamo conosciuti a un
concerto di Tiziano Ferro.

Ah sì? Veramente!?

Sì, sì, io adoro Tiziano Ferro e anche Carlo è un suo fan. Ci siamo trovati vicini a cantare le sue canzoni... e
così ci siamo conosciuti.

Che romantico! Ma parliamo un po’ della città di
Milano. Ti piace vivere qui?

Sì, mi piace, mi trovo bene, ci sono molti locali per ascoltare la musica, cinema e teatri. Ho tanti amici italiani, ma mi manca
la mia famiglia… non vedo mio padre, mia madre e mia sorella da un anno. Tra poco però verranno a trovarmi, non vedo l’ora.

Eh, ci credo, anche a me mancherebbero molto gli effetti. Grazie Yoshiko e ora un po’ di musica.

[...]

E ora passiamo a Andy.

Eccomi qui!

Andy, e tu perché sei in Italia? Anche tu per lavoro?

No, io sono qui per studio. Sono un ingegnere e frequento un master all’Università di Milano.

Ah, bene... e da quanto tempo sei a Milano?

Da 4 mesi, sono arrivato a settembre.

Ah, da poco... e vivi da solo?

No, abito con altri due studenti di San Diego come me. Siamo amici e facciamo tante cose insieme,
per esempio la mattina andiamo a correre, siamo tre sportivi.

Bene! E senti, una curiosità... sei fidanzato?

Sì, la mia ragazza si chiama Emily, stiamo insieme da un anno. Lei vive a San Diego e mi manca molto in questo periodo.

Immagino...e come ti trovi a Milano, ti piace la città?

Sì... abbastanza. La città è bella, è una metropoli, è multiculturale, la sera mi piace passeggiare nella zona del
Duomo... però Milano ha un grande difetto: non c’è il mare! Io vengo dalla California e non posso vivere senza il mare! La città italiana che mi piace di più è Napoli, l’ho vista tre volte ed è davvero magnifica.
