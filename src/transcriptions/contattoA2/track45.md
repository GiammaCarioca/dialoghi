---
title: 'Traccia 45'
layout: 'default'
chapter: 'Unità 2: Cercavo qualcosa?'
permalink: '/trascrizioni/traccia45/'
---

Pronto?

Salve, sono Giulia. Cercavo Manuela.

Guardi che ha sbagliato numero.

Non è il 278769?

No, questo è il 274769.

Oh mi scusi, ho sbagliato numero.

Prego, di nulla.

[...]

Pronto?

Buongiorno signora Carla, sono Giulia. Come sta?

Ciao Giulia, bene grazie. Cercavi Manuela?

Sì, è in casa?

No, è uscita a fare acquisti. Prova a cercarla sul cellulare. Ha il suo numero?

Sì, non è 346-2378976?

Sì, è quello giusto!

Grazie signora Carla, e tanti auguri per l’anno nuovo anche a Suo marito.

Grazie, anche a te e Giulia.

[...]

Pronto?

Pronto? Manu? Mi senti? Sono Giulia.

Ciao Giulia. Ti sento male. Ti richiamo io!

Ok!

[...]

Ciao Giulia!

Ciao Manu, finalmente! Volevo farti gli auguri per Capodanno!

Grazie, anche a te. Cosa fai di bello questa sera?

Mah guarda, niente di particolare, un cenone con gli amici, vengono degli amici a casa mia.

Chissà quanto cucinerai!

Ma no! Non molto, ognuno prepara qualcosa. E tu come aspetti la mezzanotte?

Io vado a una mega festa, una di quelle feste organizzate che promettono scintille, ma poi... a ogni modo siamo un bel gruppetto di persone, i soliti vecchi amici, quindi il divertimento è assicurato.

Ma cosa fai a quest'ora ancora in giro?

Sono in centro a cercare un maglione rosso da mettere stasera, sai che porta bene, ma come al solito mi riduco all’ultimo minuto e poi non riesco più a trovare niente. E tu cosa metti di rosso?

Che domande. La biancheria, ovvio. E poi ho anche un bel paio di scarpe rosso fiammante.

Mi sa che se non lo trovo il maglione, comprerò anch’io un paio di slip e un reggiseno. Ma forse ho trovato qualcosa in questa vetrina. Adesso entro a chiedere.

Ciao Manu e buon anno anche a Filippo.

Anche a Giorgio, mi raccomando e... non bevete troppo!

Ok, ok! Ciao!
